# Brians Ostebiks

<img src="./billeder/hero-bg.jpg" style="width:100%">

Brians Ostebiks er en lille hyggelig osteforretning i Roskilde. Ejeren af forretningen vil gerne have en hjemmeside som præsenterer hans produkter.

I denne opgave har du fået udleveret et design/wireframe, som skal kodes i HTML.

Du skal bruge Gulp og EJS som dit work-flow.

Du skal i første omgang udelukkende tænke på hvordan din HTML skal bygges op. CSS og JavaScript kommer senere.

Tænk over, om dine HTML-valg kan have indflydelse på

* hvordan siden læses af en skærmlæser
* hvordan siden bliver rangeret og indekseret af søgemaskiner
* om du senere kan bruge den samme HTML til også at lave hjemmesiden mobil-venlig

## Hvad skal der laves?

Du skal kode i alt 3 HTML-sider

* 1 forside
* 1 side som viser en liste over alle produkter i en enkelt kategori (fx Oste, Vin, Brød)
* 1 side som er en detaljeret visning for et enkelt produkt

## Hvor lang tid har jeg?

Du skal bruge tirsdag formiddag fra kl. 8:10 til 11:30 på denne opgave.

## Ekstraopave til de flittige.

Hvis du er hurtigt færdig med at lave de tre sider, skal du nu arbejde med hvordan dataen skal bygges op i JSON format.

Hvilke data er der brug for? Hvordan skal en JSON-fil med oste se ud? Hvad med "Brød"?

Hvis man skal kunne se "relaterede produkter" på en produktside, skal man så kunne se produkter fra andre kategorier?

Et eksempel: Kunden er inde på en side om Gouda. I bunden af produktsiden er der et forslag om 4 andre produkter kunden måske kan være interesseret i. Skal det også kun være oste, eller må der gerne være vin og brød blandt disse forslag?

Hvad giver bedst mening? Har det indflydelse på hvordan din data skal struktureres?